## FSJ23 Uppgift 2: AI-tjänst

Inlämningsdatum 16 okt av 9:00 Poäng 0
Den här uppgiften presenteras närmare på träff 3, måndagen den 7 oktober, vilket också är startskottet för uppgiften.

Uppgiften går ut på att skapa en tjänst som använder modern AI-teknik på något vis. Deltagaren väljer själv målsättningen med tjänsten, och att utforska detta med AI-stöd är en del av arbetet med uppgiften.

Krav på tjänsten

- Tjänsten ska använda en stor språkmodell eller annan modern AI-teknik som bygger på maskininlärning. Det kan vara lokala molnbaserade AI-modeller.
- Tjänsten ska åtminstone delvis utvecklas med AI-stöd.
- Tjänsten ska gå att använda på kursledarens MacBook, antingen som en lokal programvara eller som en webbtjänst.

Tjänsten ska ha grundläggande dokumentation som omfattar följande:

- Vad gör tjänsten?
- Vilka är målgruppen?
- Avvägningar om etik och säker användning.
- Andra väsentliga avvägningar som gjorts vid utvecklingen.
- Kod och dokumentation lämnas genom GitHub, eller på annat vis enligt överenskommelse med kursledaren.
- Tjänsten behöver fungera, men givet den korta tiden förväntas den inte fungera perfekt.

Hålltider

- Träff 4, onsdag 9 oktober kl. 9, ska alla berätta om den tjänst man valt att utveckla och visa upp något som gör idén tydligare. Det kan vara allt från en pappersprototyp till en minimal viable product. Att berätta om tjänsten är en del av examinationen.

Träff 6, onsdag 16 oktober kl. 9, demonstreras tjänsterna inför klassen. Räkna med ca 3 minuter för demonstration plus 3 minuter uppföljning och frågor. Att demonstrera tjänsten är en del av examinationen.

Sent inlämnade uppgifter kommer att vara svåra att prioritera. Att lämna in i tid är alltså viktigt.

## Bedömningskriterier

Krav för en godkänd tjänst

- Tjänsten går att använda, även om det kan finnas buggar och brister.
- Dokumentationen beskriver med någorlunda tydlighet vad tjänsten gör, tänkt målgrupp och avvägningar rörande etik och säker användning.

Krav för en väl godkänd tjänst

- Tjänsten är förhållandevis lätt att förstå och använda, även om det kan finnas buggar och brister.
- Dokumentationen beskriver tydligt vad tjänsten gör, tänkt målgrupp, avvägningar rörande etik och säker användning, samt eventuella andra betydande avvägningar som gjorts under utvecklingen.
